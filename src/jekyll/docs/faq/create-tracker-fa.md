---
layout: classic-docs
title: مدیریت ترکرها
toc: true
permalink: /faq/attribution/
lang: fa
---
# راهنمای گام به گام ساخت ترکر در داشبورد متریکس

برای اینکه اپلیکیشن خود را به ترکر متریکس مجهز کنید اولین گام این است که مسیر رصد ترافیک اپ خود را مشخص کنید. به این اقدام، **ساخت ترکر** می‌گویند. لازم است شما به عنوان صاحب اپلیکیشن به ازای تبلیغات موبایلی خود ترکر (Tracker) بسازید. برای این کار لازم است سه مرحله اصلی را پشت سر بگذارید:

* تعریف شبکه تبلیغاتی
* وارد کردن اطلاعات ترکر
* تکمیل لینک‌های ریدایرکت

![صفحه تنظیمات ترکرها در داشبورد متریکس](/images/create-tracker-origin.jpg "راهنمای افزودن ترکر در داشبورد متریکس")

هرکدام از این مراحل ممکن است شامل مجموعه اقدامات دیگری نیز باشند. در ادامه هر کدام را به ترتیب توضیح می‌دهیم:

## مرحله اول: تعریف شبکه تبلیغاتی

![add ad network name](/images/tracker-generation-adnetwork.jpg "define ad network in tracker setting")

کمپین های تبلیغاتی شما که به صورت نصب غیرارگانیک طبقه بندی می شوند بدون شک باید از طریق یک یا چند شبکه تبلیغاتی اجرا شوند. در این مرحله لازم است تعریف کنید که با کدام شبکه تبلیغاتی کمپین رفته اید. با پایین کشیدن کشو در این قسمت، نام ادنتورک‌های همکار با متریکس را مشاهده می‌کنید. تمام این شبکه‌های تبلیغاتی با متریکس integrate شده اند یعنی از نظر فنی با هم هماهنگ هستند. یکی از اسامی ادنتورک‌ها را انتخاب کنید.

## مرحله دوم: وارد کردن اطلاعات ترکر

![tracker info page in tracker setting](/images/tracker-generation-tracker-info.jpg "enter campaign parameters in tracker info section")

برای اینکه رصد کاملتری از ترافیک کمپین تبلیغاتی خود داشته باشید لازم است به صورت سلسله مراتبی چند لایه را در قالب ساختار استاندارد یک کمپین رعایت و تعریف کنید. دلیل این کار، دقت بیشتر و مقوله بندی شفاف‌تر از خروجی عملکرد بازاریابی شماست. با این کار می توانید به تفکیک شبکه تبلیغاتی، کمپین، گروه تبلیغاتی و خلاقه یا تبلیغ نهایی که برای کلیک در معرض دید کاربر گذاشته اید ببینید که کاربران چطور و چقدر با اپ شما تعامل داشته اند، چقدر نصب گرفته اید، چه مقدار از کلیک ها به نصب منجر شده است و آمار مفید دیگری از این دست.  

اگر در زمین وبسایت‌ها نیز مارکتینگ انجام داده باشید می‌دانید که پارامترهای UTM در دسکتاپ به چه ترتیب تنظیم می‌شود. در جدول زیر شباهت این پارامترها در دنیای وب و موبایل را بررسی کرده‌ایم:

| پارامترهای UTM در گوگل | پارامترهای متریکس (انگلیسی) | عملکرد                                             | پارامترهای متریکس (فارسی) | لایه‌ها |
| ---------------------- | --------------------------- | -------------------------------------------------- | ------------------------- | ------- |
| Utm_source             | Source/network              | شبکه تبلیغاتی یا کانال اصلی جذب کاربر              | منبع                      | لایه 1  |
| Utm_campaign           | Campaign                    | نام کمپینی که برای جذب کاربر اجرا کرده‌اید         | کمپین                     | لایه 2  |
| Utm_content            | Ad group                    | نوع محتوای تبلیغاتی که برای کمپین در نظر گرفته‌اید | گروه تبلیغاتی             | لایه 3  |
| Utm_term               | Creative                    | تبلیغ نهایی که به کاربر نهایی نمایش داده می‌شود    | خلاقه                     | لایه 4  |

بنابراین این چهار لایه در دنیای آنالیز موبایل مارکتینگ و به طور کلی بازاریابی دیجیتال، با عنوان پارامتر شناخته می شوند:

### پارامتر 1: منبع

![محل وارد کردن نام منبع یا شبکه تبلیغاتی که با آن کمپین رفته‌اید](/images/tracker-generation-source.jpg "نام منبع جذب کاربر یا شبکه تبلیغاتی خود را وارد کنید")

اولین لایه در ساختار کمپین، شبکه اصلی است که از طریق آن اقدام به جذب کاربر کرده اید. به صورت پیشفرض همان نام شبکه ای که در مرحله اول وارد کرده اید برای شما ظاهر می شود. توصیه ما این است که همین نام را حفظ کنید اما در صورت تمایل می توانید نام مورد نظر خود را برای منبع وارد کنید.

### پارامتر 2: کمپین

![محل وارد کردن نام کمپین](/images/tracker-generation-campaign.jpg "نام کمپین مورد نظر را در اینجا وارد کنید")

دومین لایه در ساختار کمپین تبلیغات موبایلی، مشخص کردن نام کمپین است. ممکن است شما با یک منبع تبلیغاتی چند کمپین، برای مثال یکی برای نوروز و دیگری برای شب یلدا اجرا کرده باشید. لازم است در این قسمت نام هرکدام را بنویسید تا مسیر رصد کمپین مشخص‌تر باشد.

### پارامتر 3: گروه تبلیغاتی

![](/images/tracker-generation-ad group.jpg)

لایه سوم در ساختار کمپین تبلیغات موبایلی، مشخص کردن گروه محتوایی کمپین شماست. بر اساس نوع محتوایی که کمپین خود را اجرا کرده‌اید، این قسمت را تکمیل کنید. گروه های تبلیغاتی متداول، تبلیغات ویدئویی، تبلیغات بنری و تبلیغات نیتیو یا همسان هستند.

### پارامتر 4: خلاقه

![محل وارد کردن خلاقه یا نام تبلیغ نهایی](/images/tracker-generation-creative.jpg "نام خلاقه مورد نظر برای این کمپین را وارد کنید")

آخرین لایه و جزئی‌ترین قسمت ساختار کمپین‌های تبلیغاتی موبایلی، نام خلاقه یا تبلیغ نهایی است که برای کاربران نمایش داده‌اید. می‌توانید با شماره، خلاقه‌ها را از هم متمایز کنید یا برای هرکدام نامی بگذارید.

با تکمیل تمام این لایه‌ها به روش صحیح به متریکس این امکان را می‌دهید که روند رصد جذب کاربر در مراحل مختلف را به خوبی انجام دهد.

توجه داشته باشید که خلاقه‌ها اغلب به این صورت نامگذاری نمی‌شوند و با شناسه ناشر متمایز می‌شوند. ما برای ملموس‌تر شدن این ساختار، محتوای تبلیغاتی را دقیقتر توضیح داده‌ایم.

![](/images/campaign-structure.png)

## مرحله سوم: تکمیل لینک‌های ریدایرکت

![](/images/tracker-generation-redirects.jpg)

در این مرحله لازم است لینک‌هایی که کاربران با کلیک روی آنها به اپلیکیشن شما هدایت می شوند و می‌خواهید کاربر نهایی بعد از کلیک روی تبلیغ به آن هدایت شود را وارد کنید. به همین دلیل به این لینک‌ها اصطلاحاً لینک ریدایرکت یا intent گفته می‌شود. این لینک‌ها می‌توانند لینک مستقیم از اپ استورهای مختلف، لینک یک وبسایت، لینک پیشفرض و حتی یک لینک عمیق باشند که کلیک کاربر را در داخل یکی از صفحات اپلیکیشن شما رصد کند. در ادامه هرکدام از این انواع لینک را توضیح می‌دهیم:

### لینک به مارکت‌ها

زمانی که اپلیکیشن خود را چه با پلتفرم اندروید و چه iOS در مارکت های مختص خودشان ثبت کرده باشید می‌توانید با فعال کردن بخش «لینک به مارکت‌ها دارم» لینک نصب اپتان در این فروشگاه‌ها را وارد کنید. با این کار، به محض کلیک کاربر روی لینک مارکت مورد نظر، به شما اطلاع‌رسانی می‌شود.

همچنین در صورتی که لینک مارکت را در وبسایت تنظیم کرده باشید و کاربر از طریق کلیک در دسکتاپ، به اپلیکیشن شما جذب شود متریکس به شما اطلاع‌رسانی می‌کند.

### لینک پیشفرض

در شرایطی که نه لینک مارکت اندروید و یا iOS  برای اپلیکیشن شما موجود نباشد یا عمل نکند و نیز زمانی که لینکی در وبسایت هم برای جذب کاربر به اپ خود تنظیم نکرده باشید، یک لینک دلخواه به صورت پیشفرض تعیین کنید. با این کار، کاربر را به سمت اپلیکیشن خود به هر ترتیب ریدایرکت کرده‌اید. این لینک هرچیزی می‌تواند باشد.

### لینک عمیق

اگر برای محتوا و صفحه خاصی در اپلیکیشن خود دیپ لینک تعریف کرده باشید و بخواهید کاربران از طریق آن به اپ شما جذب شوند می‌توانید در این قسمت لینک عمیق خود را وارد کنید. با این کار، کاربران به طور مستقیم به محتوای خاصی درون اپ هدایت می‌شوند.

حالا که تمام این مراحل را طی کرده‌اید می‌توانید گزینه «ایجاد ترکر» را کلیک کنید. ترکر شما ساخته شد.

دستورالعمل تنظیم پارامترها در کمپین هایی که می خواهید رصد کنید:

* همیشه پارامترها را با (`&`) از هم جدا کنید. 

* پارامترها به حروف بزرگ و کوچک حساس هستند. فقط از حروف کوچک استفاده کنید (یعنی `campaign` صحیح است نه `Campaign` یا `CAMPAIGN` )

* مطمئن شوید که پارامترها غلط املایی نداشته باشند (برای مثال؛ `adgoup` صحیح است نه `adgroups` یا `adgrouping`)

* سلسله مراتب پارامترها را رعایت کنید. (برای مثال؛ تا زمانی که سطح بالایی مثلاً گروه تبلیغاتی (adgroup) را پر نکرده اید، خلاقه (creative) را وارد نکنید). در صورتی که از این ساختار پیروی نکنید، متریکس پارامترهای بالاتر را نادیده می گیرد و تنها از داده های پایین ترین سطح گزارش می گیرد. این کار شما را از تحلیل های دقیق و شفاف محروم می کند.

* اگر پارامترها خالی بمانند در حالت `unknown` قرار می گیرند:در صورتی که URL ترکر شما پارامتری نداشته باشد، داشبورد متریکس (و تمام گزارش هایی که می دهد) ارزش unknown را نشان می دهند. برای اطمینان از اینکه داده‌های مشابه در زیر سطح‌های یکسان ثبت می‌شوند توصیه ما این است که ارزش‌های یکسان را در هر پارامتر و در تمامی کانال‌های رصد شده تنظیم کنید.

* سطوح و ساختار 4 لایه‌ای کمپین‌ها دائمی هستند: شما نمی‌توانید یک ترکر در سطح کمپین را پس از ایجاد، ویرایش کنید تا آن را تغییر نام دهید تا به جای ترکر سطح گروه تبلیغاتی یا خلاقه قرار بگیرد.

# سؤالات متداول در مورد ساخت ترکر

## چطور ترکر (Tracker) بسازم؟

پس از ورود به حساب کاربری، روی علامت سه‌نقطه گوشه بالای عنوان اپلیکیشن کلیک کرده و وارد صفحه تنظیمات شوید. در منوی «ترکرها» / **trackers** روی دکمه «افزودن ترکر» / **add tracker** کلیک کنید و فیلدهای مربوطه را تکمیل کنید. اگر هنوز نمی‌دانید منظور از ترکر ساختن چیست، به راهنمای گام به گامی که در بالا آورده‌ایم مراجعه کنید.

## هنگام ساخت ترکر جدید، لینک‌های ریدایرکت چطور باید تکمیل شوند؟

در هر یک از چهار فیلد مربوط به لینک ریدایرکت، باید آدرسی را قرار دهید که قصد دارید کاربر نهایی به آنجا هدایت شود. به این ترتیب که اگر کاربر در یک دستگاه اندرویدی (شامل وب یا تبلیغات درون‌اپلیکیشن) روی لینک تبلیغ کلیک کرد به چه آدرسی هدایت شود، و یا اینکه اگر از iOS یا صفحه وب دسکتاپ بود به چه آدرسی ریدایرکت شود و در نهایت اگر هیچ کدام از موارد قبلی تشخیص داده نشد، لینک پیش‌فرض چه باشد؟ (برای تکمیل این قسمت‌ها لازم است بخش لینک‌های ریدایرکت در راهنمای گام به گامی که در بالا آورده‌ایم بخوانید.)

## چطور می‌توانم گزارش جذب کاربر را به تفکیک کمپین‌ها یا بنرهای تبلیغاتی ببینم؟

هنگام ساخت ترکر اگر فیلدهای مربوطه به درستی تکمیل شوند، گزارش همه نصب‌ها و نیز کیفیت و رفتار کاربران در داشبورد قابل مشاهده خواهد بود. این فیلدها عبارتند از: منبع (source/network)، کمپین (campaign)، گروه تبلیغاتی (adgroup)، خلاقه (creative).

## لینک ترکر را چطور باید تست کرد؟

پس ازاینکه لینک ترکر ساخته شد، آن را کپی کرده و در یک گوشی تلفن همراه که قبلاً آن اپلیکیشن را نصب نداشته است امتحان کنید، روی لینک کلیک کرده و اپ را نصب کنید. با کمی تأخیر با refresh کردن صفحه، اطلاعات کلیک و نصب شما وارد داشبورد خواهد شد.

## لینک ترکر ساخته‌ام اما نصبی شمرده نمی‌شود. دلیلش چیست؟

* عدم شمارش نصب اپلیکیشن ممکن است چند دلیل داشته باشد:
* از نصب، زمان کافی نگذشته است.
* اپلیکیشن پس از نصب باز نشده است.
* اپلیکیشن مربوطه از قبل نصب بوده است.
* کیت یا SDK به درستی پیاده‌سازی نشده است.
* اپلیکیشنی که در لینک ریدایرکت وجود دارد فاقد SDK متریکس است.

## میخواهم به روش دانلود مستقیم (مثلا تلگرام) تبلیغ کنم، چطور می‌توانم ترکر تعریف کنم؟

در صورتی که در تبلیغاتی که انجام می‌دهید، اپلیکیشن شما مستقیماً دانلود و نصب می‌شود، مانند تبلیغات تلگرامی، بایستی به هر تعداد که لازم است فایل نصبی (apk) بسازید و هر کدام را در یکی از کانال‌های تبلیغات استفاده کنید.

برای آشنایی بیشتر مطلب زیر را بخوانید:

[متریکس چطور نصب‌های مستقیم حاصل از تبلیغات تلگرامی را شمارش می‌کند؟ ](https://blog.metrix.ir/pre-install-tacking-in-telegram-ads-with-metrix/)

## چطور می‌توانم ترکر کافه‌بازار را اضافه کنم؟

برای استفاده از این سرویس، کافی‌ست لینکی که از متریکس دریافت کرده‌اید در این قسمت قرار دهید:

<img src="{{'/images/tracker.gif' | relative_url }}" alt="add cafe bazaar tracker" width="500px" />
